# Inleiding

## Doel documentatie
Dit document beschrijft het releaseprotocol van de <abbr title="Nederlandse CAD-standaard">NLCS</abbr>.

## Releaseprotocol

### Voorbereiding
Voorafgaand aan een release wordt deze in GitHub opgenomen als [Milestone](https://github.com/nl-digigo/NLCS/milestones). De issues die in de release worden afgehandeld, worden gekoppeld aan deze milestone.

### Afhandeling issues
De geselecteerde issues worden één voor één beoordeeld door de expertcommissie. Bij fundamentele beslissingen wordt de keuze voorgelegd aan de beheercommissie. Vervolgens wordt de issue afgehandeld, met de uitwerking klaar in de beheeromgeving voor de release van een concept-publicatie.

Issues worden afgehandeld volgens [dit protocol](https://github.com/nl-digigo/NLCS/blob/main/instructies/RASCI%20Github%20issues%20NLCS.pdf).

### Publicatie concept
Na de afhandeling van issues wordt het concept van de release gepubliceerd.

### Openbare consultatie
Een openbare consultatie wordt gehouden om feedback te verzamelen van belanghebbenden.

### Test-implementatie softwareleveranciers
Vóór de definitieve publicatie wordt samen met de leveranciers getest, inclusief compatibiliteit met tekeningen van de twee eerdere versies die vanaf dat moment worden ondersteund.

### Verwerken issues
Eventuele nieuwe issues die tijdens de testfase naar voren komen, worden verwerkt.

### Definitieve publicatie
Na succesvolle tests en verwerking van issues wordt de definitieve versie gepubliceerd.

### Implementatieperiode
Er volgt een implementatieperiode waarin CAD softwareleveranciers zich voorbereiden op de overgang naar de nieuwe versie.

### Officiële release
Op het vastgestelde moment van officiële release kunnen eindgebruikers van CAD-software aan de slag met de nieuwe versie van de standaard.

