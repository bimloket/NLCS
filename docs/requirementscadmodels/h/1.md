# Inleiding

## Doel documentatie
Dit document beschrijft de eisen aan CAD Modellen en tekeningen van de <abbr title="Nederlandse CAD-standaard">NLCS</abbr>.


## CAD-GIS uitwisseling
Een in de NLCS aangemaakte tekening biedt vele voordelen. Zo zal de uitwisseling tussen partijen verbeteren en overtekenen zal tot een minimum beperkt kunnen worden. Dit vraagt echter wel discipline van de ontwerper/tekenaar.

Wanneer de NLCS goed wordt toegepast, kan de tekening voor meer doeleinden gebruikt worden dan alleen als tekening. Een goed opgebouwde tekening is naast het “plaatje” in feite ook een informatiebron geworden. Deze informatie kan heel eenvoudig omgezet worden naar GIS-data. Althans dat geldt voor de lijn- en puntobjecten. Vlakinformatie is een ander verhaal. Vlakken komen eigenlijk niet voor in een ontwerptekening. Een vlak is een verzameling van lijnen op verschillende lagen en met een symbool of arcering binnen dat vlak om aan te geven wat het vlak.moet voorstellen.

Sinds versie 4.1 heeft de NLCS een toevoeging gekregen in de lagen opbouw en hierdoor wordt het mogelijk om heel eenvoudig alle lijnenspel en vlaksymbolen uit de tekening te filteren en hier werkelijke GIS-vlakobjecten van te genereren. Dit vraagt om weer een stukje discipline van de tekenaar en wat kleine aanpassingen in de tekenwijze. We bieden hieronder een werkmethodiek en uitleg van deze nieuwe werkwijze aan in een stappenplan en in een aantal instructievideo’s voor de applicatie AutoCAD MAP of AutoCAD Civil 3D. Voor de applicatie Microstation volgt snel vergelijkbare instructies.


Wilt u zien hoe bovenstaande nu in zijn werk gaat? Bekijk dan de [introductievideo Van NLCS CAD naar Objectgeoriënteerd GIS](https://www.youtube.com/watch?v=2Zmjn69MVcc&feature=youtu.be).

Hieronder de links naar video's Van NLCS CAD naar Objectgeoriënteerd GIS in 6 stappen

### CAD2GIS in 6 stappen
Video's:

* [Het principe](https://youtu.be/M_R1JZ8MRGs)
* [Tekenwerk](https://youtu.be/zq8aTDlBp58)
* [Tekening gereed maken voor vlakvorming](https://youtu.be/VUgffj1f9Rg)
* [Vlakvorming](https://youtu.be/rOYQ41t6flE)
* [GIS-bestand aanmaken](https://youtu.be/HJ5xeB7hNpA)
* [Het gebruiken van het GIS-bestand](https://youtu.be/9_GRDbH40kk)

