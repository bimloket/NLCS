# Inleiding


## Inleiding

De NLCS is een open standaard, die afspraken bevat voor:
* A. Metadata: de (minimale) set van gegevens en/of onderdelen die moeten worden opgenomen
in het titelblok van een tekening;
* B. Basis digitaal tekenen: afspraken met betrekking tot de wijze waarop digitaal wordt
gemodelleerd, te hanteren eenheden, assenstelsels, peilen en tekenbladschalen;
* C. Uiterlijk van de tekening: afspraken met betrekking tot onder andere toegestane afmetingen
van het tekenblad, kaders, tekststijlen, bematingsstijlen en lettertypen;
* D. Ordening/codering en representatie van objecten: afspraken met betrekking tot de wijze
waarop informatie binnen een tekening in lagen wordt geordend.

De NLCS beschrijft hoe [=CAD-modellen=] moeten worden opgebouwd. Deze modellen bevatten 2D representaties van de openbare ruimte en infrastructuur, denk aan wegen, groen, kabels en leidingen enzovoorts. De [=CAD-modellen=] zijn opgebouwd in lagen. NLCS schrijft voor welke objecten op welke laag getekend worden, hoe die objecten eruit zien (lijnen, punten, vlakken, lijntypes, arceringen), en welke symbolen gebruikt worden om te verduidelijken welk objecttype op de tekening staat aangegeven. Dit leidt tot een (deel van) de laagnaam die gebruikt wordt. In de laagnaam wordt ook opgenomen, welke status de objecten hebben (bestaand, nieuw, revisie enzovoorts) en bij welke discipline de getekende objecten horen, bijvoorbeeld een wegentekening, of een landmeetkundige tekening. De laagnaam is bij NLCS daarmee een soort "logische code" waar een menselijke lezer veel uit kan afleiden, en waarmee bepaalde onderdelen van een tekening kunnen worden getoond of verborgen, voor visualisatie ten behoeve van een specifiek doel, of voor foutcontrole. Het informatiemodel geeft de laagnaam een betekenis volgens de NEN 2660-2.

<p><dfn data-lt="CAD-model|CAD-modellen">CAD-model</dfn> Een model in een CAD-applicatie met daarin een weergave van ruimtelijke objecten in 2D of 3D </p>

Een CAD model kan worden weergegeven op een [=CAD-tekening=]. NLCS schrijft voor welke metadata er minimaal op het titelblok moeten worden weergegeven.  

<p><dfn data-lt="CAD-tekening|CAD-tekeningen">CAD-tekening</dfn> Een printbare weergave van het CAD-model met een kader en een titelblok met informatie over de tekening</p>

## Doel documentatie
De <abbr title="Nederlandse CAD-standaard">NLCS</abbr> is als linked data gepubliceerd. Dit document beschrijft de structuur van het gepubliceerde informatiemodel.

## NEN 2660-2
Het informatiemodel is gebaserd op het conceptuele model van [[NEN_2660_2_2022]] - Regels voor informatiemodellering van de gebouwde omgeving. Deze NEN-norm wordt gebruikt als primaire standaard en verwijst in zichzelf ook naar andere standaarden zoals [[skos-reference]], [[rdf-schema]]-[[owl2-syntax]] en [[SHACL]]. 



