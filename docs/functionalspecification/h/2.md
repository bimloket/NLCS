# Doel NLCS


## Definitie NLCS

<p><dfn>NLCS</dfn> Een afkorting van Nederlandse CAD Standaard, een standaard voor het maken en overdragen van digitale [=CAD-modellen=] in de openbare ruimte en infrastructuur.</p>

<p><dfn>CAD</dfn> "Computer Aided Design" ofwel het ontwerpen van ruimtelijke objecten met behulp van een applicatie.</p>


Een belangrijk uitgangspunt van NLCS is dat CAD informatie as built zonder “overtekenen” moet kunnen worden hergebruikt voor latere reconstructies en onderhoud.


De NLCS is een open standaard, die afspraken bevat voor:
* A. Metadata titelblok: de (minimale) set van gegevens en/of onderdelen die moeten worden opgenomen in het titelblok van een [=CAD-tekening=]; zie daarvoor [Eisen aan tekeningen en modellen](https://bimloket.github.io/NLCS/requirementscadmodels/)
* B. Basis digitaal tekenen: afspraken met betrekking tot de wijze waarop digitaal wordt gemodelleerd, te hanteren eenheden, assenstelsels, peilen en tekenbladschalen; [Eisen aan tekeningen en modellen](https://bimloket.github.io/NLCS/requirementscadmodels/)
* C. Uiterlijk van de [=CAD-tekening=]: afspraken met betrekking tot onder andere toegestane afmetingen van het tekenblad, kaders, tekststijlen, bematingsstijlen en lettertypen; [Eisen aan tekeningen en modellen](https://bimloket.github.io/NLCS/requirementscadmodels/)
* D. Ordening/codering en representatie van objecten: afspraken met betrekking tot de wijze waarop informatie binnen een tekening in lagen wordt geordend in een [=CAD-model=]. 

Bij de ontwikkeling van de NLCS is zoveel mogelijk gebruik gemaakt van toepasselijke NEN(-EN-ISO) normen. Waar discrepanties optreden tussen de voorschriften van de NLCS en bepalingen in NEN normen, prevaleert de NLCS. Voor onderwerpen waarvoor de NLCS geen voorschriften bevat, maar waarvoor wel bepalingen in NEN normen zijn opgenomen, gelden deze NEN normen.

## Verschil tussen ‘model’ en ‘tekening’
Er is een verschil tussen een CAD-bestand in de computer en representaties van dat bestand op geplotte of geprinte tekeningen. In de documentatie spreken we over ‘model’ als het gaat om het CAD bestand en over ‘tekening’ als het gaat om een representatie daarvan op een tekenblad (met een kader en een titelblok).


<p><dfn data-lt="CAD-model|CAD-modellen">CAD-model</dfn> Een model in een CAD-applicatie met daarin een weergave van ruimtelijke objecten in 2D of 3D </p>

<p><dfn data-lt="CAD-tekening|CAD-tekeningen">CAD-tekening</dfn> Een printbare weergave van het CAD-model met een kader en een titelblok met informatie over de tekening</p>



## Eenheid in 2D CAD modellen en tekenwerk
NLCS zorgt voor meer eenheid in het tekenwerk. Opdrachtgevers in de openbare ruimte en infrastructuur besteden ontwerp- en tekenwerk vaak uit. Door opdrachtnemers gebruik te laten maken van NLCS ontstaat er meer eenheid in het tekenwerk, kunnen digitale tekeningen makkelijker worden uitgewisseld, hoeven tekeningen niet te worden hertekend, en zijn tekeningen 10 a 15 jaar na oplevering nog bruikbaar voor onderhoud en reconstructie. Ook voor opdrachtnemers is het handig dat alle opdrachtgevers dezelfde eisen stellen aan het tekenwerk en dat niet voor iedere opdrachtgever andere tekenafspraken gelden.


## Controleren van tekeningen 
Om te controleren of een tekening voldoet aan NLCS, hebben NLCS-leveranciers tooling beschikbaar. Die controleert op het gebruik van de juiste laagnamen, kleuren, lijnstijlen, lijndiktes, arceringen en symbolen. En geeft waarschuwingen als er afwijkingen of aanvullingen op de standaard zijn ontstaan. Als een opdrachtnemer een tekening conform NLCS aanlevert, kun u daarbij vragen om deze controle. Dan kunt u zien in hoeverre en voldaan wordt aan de standaard. 

NLCS biedt wel vrijheid om objecten anders te tekenen, vooral als dit de leesbaarheid van de tekening ten goede komt. Een afwijking is daarom niet altijd erg. 

NLCS regelt niet wat er op specifieke tekeningen moet komen. Een schetsontwerp vraagt een heel ander detailniveau dan een uitvoeringsontwerp. Als u wilt, dat specifieke objecten op de tekening staan of u bepaalde details wilt zien, dan moet u hier zelf om vragen. 

## Voorbeeldtekeningen
De NLCS is een tekenstandaard die met name de (digitale) opbouw van de getekende objecten voorschrijft. Met het voorschrijven van de NLCS is het dan ook nog steeds mogelijk om een eigen “look and feel” aan de tekening te geven.


Ter illustratie van de mogelijkheden hebben we de gemeente Amsterdam, Rotterdam en Movares bereid gevonden om hun voorbeeldtekeningen te publiceren. Deze zijn inhoudelijk niet door ons gecontroleerd. Aan de inhoud en eventuele afwijkingen van de NLCS kunnen dan ook geen rechten ontleend worden.

Daarnaast vindt u in het overzicht hieronder ook de RAW bestekteksten die gebruikt worden voor het aanleveren van Riool revisietekeningen, zoals Rotterdam ze in projecten toepast. Heeft u zelf ook voorbeeldtekeningen die u wilt delen? Voeg deze toe via een issue, dan publiceren wij ze. 

### rioolrevisie Rotterdam

* [00-R-0010a-Revisie-riolering.pdf](https://github.com/nl-digigo/NLCS/blob/main/docs/voorbeeldtekeningen/00-R-0010a-Revisie-riolering.pdf)
* [00-R-0011a-Revisie-puttenstaat.pdf](https://github.com/nl-digigo/NLCS/blob/main/docs/voorbeeldtekeningen/00-R-0011a-Revisie-puttenstaat.pdf)
* [00-R-0012a-Revisie-details.pdf](https://github.com/nl-digigo/NLCS/blob/main/docs/voorbeeldtekeningen/00-R-0012a-Revisie-details.pdf)
* [20160413-checklist-weergave-itemsobjecten-bij-revisies-t_b_v_-Water.pdf](https://github.com/nl-digigo/NLCS/blob/main/docs/voorbeeldtekeningen/20160413-checklist-weergave-itemsobjecten-bij-revisies-t_b_v_-Water.pdf)
* [RAW-Deel-2_2-Revisie-riolering.pdf](https://github.com/nl-digigo/NLCS/blob/main/docs/voorbeeldtekeningen/RAW-Deel-2_2-Revisie-riolering.pdf)
* [RAW-Deel-3-Riool-revisie.pdf](https://github.com/nl-digigo/NLCS/blob/main/docs/voorbeeldtekeningen/RAW-Deel-3-Riool-revisie.pdf)
* [Voorbeeldtekening-rioolrevisie-Standard.zip](https://github.com/nl-digigo/NLCS/blob/main/docs/voorbeeldtekeningen/Voorbeeldtekening-rioolrevisie-Standard.zip)


### Amsterdam
* [Voorbeeldtekening-NLCS-ADAM_Stedenbouw.zip](https://github.com/nl-digigo/NLCS/blob/main/docs/voorbeeldtekeningen/Voorbeeldtekening-NLCS-ADAM_Stedenbouw.zip)

### Movares
* [N522-350842-41-11-01_1_Situatie-Standard](https://github.com/nl-digigo/NLCS/blob/main/docs/voorbeeldtekeningen/N522-350842-41-11-01_1_Situatie-Standard.zip)
