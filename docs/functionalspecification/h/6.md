# Ordening/codering en representatie van objecten

## Coderingssystematiek / lagenstructuur 
a.	De basis voor de ordening van informatie in digitale CAD modellen (lagenstructuur) wordt gevormd door een coderingssystematiek. Laagnamen worden opgebouwd uit deelcodes, afkomstig uit verschillende, gestandaardiseerde tabellen in een vaste volgorde. Er zijn tabellen voor (in de voorgestelde volgorde):

<figure>
<img src="./h/media/laagopbouwnlcs.png" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>

b.	De coderingssystematiek valt in drie delen uiteen, zoals hierboven in grijs is aangegeven: een deel ‘ordening’, een deel ‘objecten’ en een deel ‘tekeneigenschappen’.
c.	OBJECTEN kunnen tot maximaal vijf niveaus worden gespecialiseerd in SUBOBJECTEN (“harmonicamodel”). 
d.	De verschillende onderdelen van de codering worden gescheiden door een liggend streepje: “ – “. 
e.	OBJECT en SUBOBJECT(en) worden van elkaar gescheiden door een underscore: “ _ “. 
f.	De tussen rechte haken geplaatste elementen van de codering zijn optioneel.
g.	Tekst en bemating kunnen op elk niveau voorkomen (achter HOOFDGROEP, achter OBJECT, achter SUBOBJECT enzovoort), maar staan default achter HOOFDGROEP (zie ook paragraaf 5.1.4).
h.	Het is toegestaan om per HOOFDGROEP eigen laagnamen aan te maken tot zes niveaus diep (van OBJECT t/m SUBOBJECT 05). CAD-applicaties die NLCS ondersteunen, moeten zijn voorzien van een controletool die onder andere moet rapporteren welke eigen laagnamen in een model zijn aangemaakt en of deze voldoet aan de standaard. 
