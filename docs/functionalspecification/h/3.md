# Functionele werking NLCS

## Ontwerpen


### Harmonicamodel
NLCS geeft een harmonicamodel, waarbij eerst een heel generiek objecttype kan worden getekend, bijvoorbeeld een 'GESLOTENVERHARDING', en later (in een detailuitwerking van het ontwerp) kan worden gekozen om dit object op een andere laag te zetten waarbij een specifiekere keuze is gemaakt voor het type object, in het voorbeeld 'GESLOTENVERHARDING_ASFALT'. De ontwerper kan daarbij van grof naar fijn ontwerpen en steeds meer details uitwerken. 


### Statusmodel
De objecten in een tekening krijgen in de laagnaam een status mee, die weergeeft wat de situatie van de objecten is na uitvoering van het werk waar de tekening voor gemaakt is. 
Aan de status kan een numerieke waarde 01-99 worden toegevoegd om weer te geven dat het de situatie van het object betreft na een fase in het project.



<aside class="note" title="Voorbeelden toepassing statussen">
Bij een werkvoorbereiding met de faseringen: voorbelasting, bouwrijp maken, woonrijp maken.
<br>Voorbelasting: status tijdelijk T = nieuw, maar tijdelijk, gaat in het werk weer weg.
<br>Bouwrijp maken: De bouwwegen en dergelijke krijgen de status T.
<br>Woonrijp maken: De riolering en nieuwe wegen krijgen de status N = nieuw op de ontwerptekening, en R op de revisietekening
</aside>


Voor het automatisch terugleveren van mutaties voor het asset databeheer zijn de NLCS statussen niet toereikend, omdat een object met status N of R zowel een bestaand maar gemuteerd object als een nieuw object kan zijn. Daarom moeten voor dit doel extra afspraken worden gemaakt binnen en project.


<table class="tabel3">
    <caption>De statussen in NLCS</caption>
    <tr>
        <th>Code</th>
        <th>Verklaring</th>
        <th>Omschrijving</th>
    </tr>
    <tr>
        <td>N</td>
        <td>Nieuwe situatie</td>
        <td>Het object is na uitvoering van het werk op basis van de tekening nieuw, of heeft een bewerking ondergaan</td>
    </tr>
    <tr>
        <td>B</td>
        <td>Bestaande situatie</td>
        <td>Het object in de (bestaande) situatie waarin men het aantreft bij het starten van het werk op basis van deze tekening.</td>
    </tr>
    <tr>
        <td>V</td>
        <td>Te verwijderen situatie</td>
        <td>Het object is na uitvoering van het werk op basis van de tekening verwijderd</td>
    </tr>
    <tr>
        <td>T</td>
        <td>Tijdelijke situatie</td>
        <td>Het object wordt nieuw geplaatst, maar tijdelijk, gaat tijdens het werk weer weg.</td>
    </tr>
    <tr>
        <td>X</td>
        <td>Onafhankelijk van STATUS/fase</td>
        <td>Status X is bedoeld voor elementen zoals legenda, tekeninghoofd, noordpijl. Die zijn niet afhankelijk van een status/situatie. Status “X” MOET altijd worden gecombineerd met de discipline “XX”.</td>
    </tr>
    <tr>
        <td>R</td>
        <td>Revisie</td>
        <td>Het object is na uitvoering van het werk op basis van de tekening nieuw, of heeft een bewerking ondergaan, en wordt aangeboden ter revisie</td>
    </tr>
</table>

### Bewerking 
In een laagnaam kan worden aangegeven welke bewerking het object moet ondergaan. Denk aan verplaatsen, reinigen en dergelijke. 



## Eigen bibliotheken

### Eigen objecten
NLCS bevat een basisset laagnemen om objecten te tekenen. Gebruikers, softwareontwikkelaars of toeleveranciers kunnen desgewenst eigen objecten(-bibliotheken) toevoegen. 

### Eigen symbolen
NLCS bevat een basisset symbolen. Gebruikers, softwareontwikkelaars of toeleveranciers kunnen desgewenst eigen symbolen(-bibliotheken) toevoegen. 

### Eigen arceringen
NLCS bevat een basisset arceringen. Gebruikers, softwareontwikkelaars of toeleveranciers kunnen desgewenst eigen arceringen(-bibliotheken) toevoegen. 